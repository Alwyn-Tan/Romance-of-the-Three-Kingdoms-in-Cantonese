各位朋友，喺講三國演義我念一首詞畀大家聽下啊：“滾滾長江東逝水，浪花淘侭英雄。是非成敗轉頭空，青山依舊在，幾度夕陽紅。白髮漁樵江渚上，慣看秋月春風。一杯濁酒喜相逢，古今多少事，都付笑談中。”
一部《三國演義》，係講魏蜀吳三國嘅歷史，由東漢靈帝中平元年，即係公元一八四年黃巾起義開始，一直寫到晉武帝太康元年，即係公元二八零年，吳國滅亡陣為止，差唔多整個世紀咁長，距離而家呢有成一千八百年耐了。你話多少英雄豪傑，已經化為烏有，但係佢哋嘅事蹟就好似滾滾長江，一直流傳到今日。
而家講起桃園結義、三英戰呂布、火燒赤壁、六出祁山等等，真係感慨好多啊。至於係唔係講完聽完只得談笑呢，我睇亦未必。
古時，一嘅朝代嘅盛衰興亡，一嘅人物嘅成功失敗，總可以使我哋今人從中得到啓發同教育𠸏。</br>
好啦好啦，閒話休提，言歸正傳。而家講下天下大勢，分久必合，合久必分，點呢？周朝末年，七國紛爭，之後呢，秦朝統一了天下，秦朝覆滅之後，又到楚漢紛爭，然後呢，又並入漢朝。漢朝由漢高祖劉邦斬白蛇起義，一統天下，中間經過啲波折動亂，後來光武中興，傳到獻帝就分為魏屬吳三國了。
