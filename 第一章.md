各位朋友，喺講三國演義我念一首詞畀大家聽下啊：“滾滾長江東逝水，浪花淘侭英雄。是非成敗轉頭空，青山依舊在，幾度夕陽紅。白髮漁樵江渚上，慣看秋月春風。一杯濁酒喜相逢，古今多少事，都付笑談中。” 一部《三國演義》，係講魏蜀吳三國嘅歷史，由東漢靈帝中平元年，即係公元一八四年黃巾起義開始，一直寫到晉武帝太康元年，即係公元二八零年，吳國滅亡陣為止，差唔多整個世紀咁長，距離而家呢有成一千八百年耐了。你話多少英雄豪傑，已經化為烏有，但係佢哋嘅事蹟就好似滾滾長江，一直流傳到今日。
